<!DOCTYPE html>
<html lang="ro">
  <head>
    <meta charset="UTF-8" />
    <meta http-equiv="X-UA-Compatible" content="IE-edge" />
    <meta name="viewport" content="width=device-width, initial-scale=1.0" />
  </head>
  <title>Iubiţi-vă pe tunuri</title>
  <link rel="icon" type="image/x-icon" href="./resurse/mini-picture.jpg" />
  <link rel="stylesheet" href="style.css" />

  <link rel="preconnect" href="https://fonts.googleapis.com" />
  <link rel="preconnect" href="https://fonts.gstatic.com" crossorigin />
  <link
    href="https://fonts.googleapis.com/css2?family=Rokkitt&display=swap"
    rel="stylesheet"
  />
  <link rel="preconnect" href="https://fonts.googleapis.com" />
  <link rel="preconnect" href="https://fonts.gstatic.com" crossorigin />
  <link
    href="https://fonts.googleapis.com/css2?family=Cormorant+Garamond:wght@300&display=swap"
    rel="stylesheet"
  />

  <body>
    <a href="./index.html">HOME</a>
    <div class="prezentare">
      <div class="titlu">
        <h1>Iubiţi-vă pe tunuri<br /></h1>

        <i>de Adrin Păunescu&nbsp;&nbsp;</i>
      </div>
      <p>
        Mă voi feri ca de foc de pericolul<br />
        Ca dragostea să devină<br />
        Obiect al meditaţiei,<br />
        Al speculaţiei,<br />
        Al filozofiei.<br />
        <br />
        Ferească Dumnezeu<br />
        De acea dragoste retorică,<br />
        În stare să ucidă<br />
        Numai eroii<br />
        Pe scenele de scândura uscată.<br />
        <br />
        Alt fel de dragoste am trăit eu<br />
        În zilele şi-n nopţile vieţii mele.<br />
        Am fost devorat<br />
        De patimi reale<br />
        Şi nici un regizor<br />
        Nu mi-a putut iscăli pieptul<br />
        Cu biata lui cerneală roşie<br />
        De care s-au învrednicit toţi actorii.<br />
        <br />
        Eu însumi am ceva teatral<br />
        În fiinţa mea.<br />
        Dar eu nu sunt actorul,<br />
        Eu nu sunt regizorul,<br />
        Eu sunt autorul<br />
        Tragediei pe care o joacă atâţia.<br />
        <br />
        Adolescenţi şi adolescente<br />
        Se vor regăsi teatral<br />
        În poemele mele de dragoste<br />
        Pe care le restitui lumii<br />
        Ca pe-o boală de care voiesc să mă lepăd<br />
        Şi nu pot.<br />
        <br />
        Căci nici o boală nu devine<br />
        Mai mică în tine<br />
        Dacă se molipsesc şi alţii de ea;<br />
        O, dragostea mea devastatoare,<br />
        Câţi tineri îşi vor face iluzia<br />
        Că-i poţi salva când te vor citi<br />
        În cuvintele mele.<br />
        <br />
        Nu există propriu-zis experienţă umană,<br />
        Nimic nu e valabil decât o singură dată,<br />
        Ca o seringă în vremea modernă.<br />
        Totul se aruncă după folosinţă,<br />
        Înclusiv dragostea unui poet<br />
        Citită în cărţile lui.<br />
        <br />
        Nici Biblia nu foloseşte,<br />
        Nici Biblia n-are un conţinut exemplar,<br />
        Experienţa din Cântarea Cântărilor<br />
        Se pierde ca un proces verbal de şedintă,<br />
        Nu e nimic de făcut,<br />
        Nu e nimic de ales<br />
        Din toate acele cuvinte,<br />
        Decât plăcerea estetică.<br />
        <br />
        Eu simt autorul tragediei,<br />
        Eu declam împreună cu actorii,<br />
        Eu fac fibrilaţie la inimă odată cu regizorii,<br />
        Eu aplaud şi huidui împreună cu spectatorii,<br />
        Eu mă spânzur împreună cu administratorul teatrului<br />
        În acest final de veac<br />
        În care dragostea<br />
        A ajuns atât de prost vandabilă.<br />
        <br />
        Se joacă, dragii mei,<br />
        Tragedia dragostei<br />
        În faţa scaunelor goale.<br />
        Murim şi nimeni nu se uită la noi,<br />
        Actorii turbează pe scândura goală<br />
        Şi poate că de-atâta singurătate<br />
        În sălile în care joacă<br />
        Ei încep să ia în serios<br />
        Rolurile din tragedia dragostei.<br />
        <br />
        N-a fost chip să scap de aceste cuvinte,<br />
        A trebuit să vi le spun,<br />
        Gelos pe Shakespeare<br />
        Care a avut răbdarea<br />
        Să-şi omoare toţi eroii,<br />
        Știind<br />
        Că va fi absolvit de marea lui vină<br />
        Pentru că, între timp, oricum,<br />
        Toţi aveau să moară,<br />
        De moarte firească.<br />
        <br />
        Dar eu sunt poet liric,<br />
        Eu încă n-am deprins învăţul<br />
        De-a pune la persoana a treia<br />
        Ceea ce devoră persoana întâi<br />
        Şi de-atâtea ori am simţit nevoia<br />
        Să mă salvez cu un plural al majestăţii<br />
        Şi n-am putut, şi unii dintre voi<br />
        Au numit, prosteşte,<br />
        Aceasta care mi s-a întâmplat,<br />
        Egoism.<br />
        <br />
        Şi nici nu am blestemata<br />
        Răceala de cuget<br />
        A şefului de cadre<br />
        Care iubeşte-n taină<br />
        În vreme ce acţionează<br />
        Cu dosare şi referinţe de tot felul<br />
        Împotriva tuturor iubirilor şi a tuturor celor<br />
        Care iubesc.<br />
        <br />
        Dragostea mea are un aspect<br />
        Aproape clasic,<br />
        În romantismul ei<br />
        Desuet şi expresionist.<br />
        Iubesc<br />
        În numele tuturor umilinţelor<br />
        Şi al tuturor aşa-ziselor fărădelegi pedepsite<br />
        De legi fără de lege.<br />
        <br />
        Vai, mie, autor de tragedii,<br />
        O s-ajung exemplar, o să se predea<br />
        Lecţii de literatură universală<br />
        Pe textele mele,<br />
        Biată autopsie,<br />
        Vinovată şi impudică autopsie,<br />
        Câți din voi, care vă veţi supăra pe copii voştri<br />
        C-au luat note mici<br />
        La lecţia „Poezia lui Adrian Păunescu"<br />
        N-aţi fi azi în stare<br />
        Să mă ucideţi<br />
        Pentru poezia de dragoste<br />
        La care nu copii voştri, ci voi aţi putea rămâne repetenţi.<br />
        <br />
        Vă voi trece clasa,<br />
        Pe voi şi pe femeile voastre,<br />
        În faţa cărora îngenunchez<br />
        Pentru sfânta răbdare pe care o au cu noi<br />
        Şi pentru misteru1 care ne leagă.<br />
        Vă voi trece clasa, vă voi trece veacul,<br />
        Veţi supravieţui în poezia mea,<br />
        Şi poate mai mult în pozia mea de dragoste<br />
        Care nu e reglementată<br />
        Prin hotărârea Consiliului de Miniştri.<br />
        O, bieţii mei prieteni!<br />
        <br />
        Scriu poezie de dragoste<br />
        Şi ştiu că n-am nicio şansă<br />
        În timpul vieţii mele.<br />
        Sunt făcut să par altceva,<br />
        Suport interdictia de a vă fi unul din semeni,<br />
        Teatral uneori,<br />
        Pentru că-n clădirea teatrului nostru<br />
        A ascuns armata<br />
        Toata muniţia, toate drapelele.<br />
        Teatral uneori,<br />
        Pentru că în oraşul nostru<br />
        Nu mai e loc nicăieri altundeva de poeţi<br />
        Întrucât primaria e plina de funcţionari.<br />
        <br />
        Teatral, teatral, într-adevăr,<br />
        Şi rugându-vă,<br />
        Implorându-vă,<br />
        Ordonându-vă:<br />
        Pace şi dragoste,<br />
        Şi dacă sunt pe lume şi dragostea, şi pacea,<br />
        Va fi şi Truda de-a le păstra.<br />
        Bucuraţi-vă că mai aveţi<br />
        Poeti din acest os,<br />
        Păsări de această marcă,<br />
        Impulsuri în această direcţie.<br />
        Bucuraţi-vă, bucuraţi-vă, plângând,<br />
        Că în vreme ce voi mă credeaţi surghiunit<br />
        În sintaxa unei singure orientari,<br />
        Să lucrez ca orbetele<br />
        Pentru înfăţişarea voastră festivă,<br />
        Eu iubeam şi scriam<br />
        Poezie de dragoste.<br />
        <br />
        Iar pe voi, fraţii mei tineri,<br />
        Pe voi, care mă veţi ciţi crezând<br />
        Că veţi avea ceva de învăţat din poezia mea de dragoste<br />
        Vă rog, nu pariaţi prea mult<br />
        Pe această iluzie.<br />
        <br />
        Nimic nu se învaţă de la nimeni<br />
        Până când nu înveţi acel lucru<br />
        Din propria ta experienţă.<br />
        Voi mă veţi iubi<br />
        Abia după ce<br />
        Veţi ajunge-n situaţia mea.<br />
        <br />
        Poezia mea nu e de dragoste, ea e dragoste,<br />
        Poezia mea de dragoste nu e iniţiere,<br />
        În versurile mele nu veţi găsi<br />
        Descrise somptuos<br />
        Poziţiile dragostei<br />
        Ca-n manualele de pornografie indiană<br />
        Sau chiar daneză.<br />
        O, nu. Toată poezia mea de dragoste<br />
        E o imensă vatră de cenuşă<br />
        La temelia unui rug<br />
        Ce arde încă.<br />
        Luaţi această carte-n mâini,<br />
        Această machetă a unui teatru tragic,<br />
        Iubirea e tragică,<br />
        Pentru că iubirea e moarte,<br />
        Iubirea e tragică,<br />
        Pentru că actorii o rostestesc cu suflarea tăiată,<br />
        Măreaţă cum e<br />
        În scriitura pe care au învăţat-o,<br />
        Dar abia aşteaptă să coboare<br />
        După ce şi-au îmbrăcat hainele de stradă<br />
        În fierbintea, urâta, dar pasionata lor<br />
        Iubire de oameni.<br />
        În sală pe fiecare-l aşteaptă-o femeie,<br />
        Undeva, la balcon, o fată pură plânge<br />
        Când iubitul ei, actor la Teatrul municipal,<br />
        Se sărută pe scenă cu o actriţă.<br />
        Vai, eterna contradicţie<br />
        Dintre artă şi viaţă!<br />
        <br />
        Nu vă luaţi după spusele mele, ci după cele scrise,<br />
        Citiţi cartea mea<br />
        Când viaţa v-a obosit de-ajuns într-o zi,<br />
        Eu nu am pretenţia să vă învăţ nimic,<br />
        N-am decât orgoliul de-a mă alătura<br />
        Cu toată cenuşa distrugerii mele<br />
        Cenuşilor voastre,<br />
        Căci fiecare dintre voi<br />
        E un cuplu<br />
        De la care ar putea începe<br />
        Iarăşi Lumea.<br />
        <br />
        Şi când veţi vedea <br />
        În faţa ochilor voştri arzând de iubire<br />
        Tunurile veacului pregătindu-se să distrugă<br />
        Câmpiile şi fabricile,<br />
        Oamenii şi munţii,<br />
        Păsările şi peştii,<br />
        Bibliotecile şi spitalele,<br />
        Mormintele şi bisericile,<br />
        Nu pregetaţi, aruncaţi-vă hainele de pe voi,<br />
        Îmbrăţişaţi-vă, sărutaţi-vă,<br />
        Şi pentru că pământul e rece<br />
        Iar tunurile care vor să-l distrugă sunt calde,<br />
        O, voi, tineri ai planetei mele<br />
        Convulsionată de-atâtea arme,<br />
        Sub ochii holbaţi ai armatelor,<br />
        Sfărâmând ochelarii greţoşi ai generalilor,<br />
        Fără nici o ruşine,<br />
        În numele singurei religii care ne uneşte,<br />
        Credinţa în continuitatea speciei umane,<br />
        Iubiţi-vă,<br />
        Iubiţi-vă pe tunuri!<br />
        Concediaţi tunarii<br />
        Şi dezamorsaţi obuzele<br />
        Şi daţi-ne acest prim şi netrecător<br />
        Semn al păcii universale.<br />
        <br />
        Iubiţi-vă,<br />
        Iubiţi-vă pe tunuri!<br />
        Iubiţi-vă până le veţi hodorogi,<br />
        Până le veţi scoate din funcţiune,<br />
        Iubiţi-vă aruncând din mâini<br />
        Tot ce vi se-ntâmplă s-aveţi în mâini,<br />
        Actele voastre, banii voştri, oglinzile,<br />
        Chiar şi această carte care nu are decât meritul<br />
        Că aparţine unui om<br />
        Care în viaţa lui, deşi n-a avut norocul<br />
        Să facă dragoste pe nici un tun,<br />
        Când n-a dormit şi n-a scris,<br />
        A iubit<br />
        Cu disperarea condiţiei umane,<br />
        Cu lacomia venitului de pe front,<br />
        Cu grija medicului<br />
        Şi cu dăruirea muribundului.<br />
        <br />
        Facă-se profeţia mea,<br />
        Fie o dată pentru totdeauna a tinerilor<br />
        Iubirea pe tunuri!<br />
        <br />
      </p>
    </div>
  </body>
</html>
